---
{"dg-publish":true,"permalink":"/notes//","contentClasses":"rtl"}
---



# נטפליקס (Netflix)
נטפליקס (באנגלית: Netflix) היא חברה אמריקאית שמושבה בלוס גאטוס שבקליפורניה. הוקמה בשנת 1997 על ידי ריד הייסטינגס ומארק רנדולף בסקוטס ולי שבקליפורניה. עיקר פעילות החברה הוא במתן שירותי צפייה ישירה תמורת תשלום חודשי בשיטת Over the Top של ספריית סרטים ותוכניות טלוויזיה, שחלק מהן הופקו על ידי החברה. נכון לאוקטובר 2022 יש לנטפליקס 223 מיליון מנויים ברחבי העולם, מתוכם 73 מיליון בצפון אמריקה.[2] נטפליקס זמינה בכל מדינות העולם פרט לסין העממית, [[Notes/צפון קוריאה\|קוריאה הצפונית]], [[Notes/Russia\|רוסיה]] וסוריה. בנוסף [[Notes/United States of America\|לארצות הברית]], ישנם לחברה משרדים גם בהולנד, בברזיל, בהודו, ביפן, בקוריאה הדרומית ובקנדה.

נטפליקס התחילה כחברה להשכרת תקליטורי DVD, בה הלקוחות מזמינים תקליטור DVD להשכרה דרך האינטרנט, מקבלים אותו ומחזירים אותו באמצעות הדואר. ב-2007 התחילה נטפליקס להזרים תכנים, תוך שהמשיכה להפעיל את שירות השכרת התקליטורים. בשנת 2010 הרחיבה החברה את פעילותה לקנדה, לאמריקה הלטינית ולאיים הקריביים. בשנת 2013 החלה נטפליקס להפיק תוכן מקורי משלה והשיקה את הסדרה הראשונה "בית הקלפים" ומאז הפכה לספק שירותי הזרמת מדיה הגדול בעולם.

בינואר 2016 הרחיבה נטפליקס את פעילותה ל-190 מדינות[3] פעילות זו כוללת בין השאר גם שירותי כתוביות ודיבוב לשפות מקומיות והצגת התפריטים והפוסטרים בשפה המקומית, כולל לעברית.
